MONITUM.

Codicis numerus est Lat. 6224 Bibliothecae Regiae Monacensis.
Fuit olim Frisingensis 24 inter Cimelia ii. 13. A. T ischendorfio ceterisque
Noui Testamenti criticis littera q insignitus est: ultimi folii ectypon arte
lithographica reproductum in Silvestrii operibus Quatri2m2 Partie, no,

158 reperitur. Ordo Euangeliorum est Mathaeus, johannes, Lucas, ,

Marcus: Codex saeculo post Christum septimo attribuitur. Litteris
semi-uncialibus exaratus est, iisque lineis quibus asteriscos praefixi,
uariis coloribus ornatis: necnon sub signo w, imagines uel in margine
uel in imis paginis depictas indicaui3 uerba uel litterae quae uncis
includuntur ex Codice perierunt.

Manus primae scripturam cum punctis et spatiolis fideliter secutus
sum, correctionesque aliarum manuum in notulis recensui, nisi quod eas
litteras quas a manu prima omissas suppleuit eadem manus, lectionesque
ecclesiasticas a manu secunda scriptas in eodem loco quem in Codice
habent, typis commisi: quae folia ex Codice exciderunt uacuis paginis
expressi, foliorumque adnumerationem ut nunc exstat, quamuis priscum .
foliorum ordinem restitui, fideliter reddidi: de quibus plura in prole-
gomenis uidebis.

